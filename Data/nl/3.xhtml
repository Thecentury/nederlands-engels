<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">

<html xmlns="http://www.w3.org/1999/xhtml">
  <head>
    <link rel="stylesheet" href="../Styles/style001.css" type="text/css" />

    <title></title>
  </head>

  <body>
    <h3 id="heading_id_2">Hoofdstuk 3 Het mysterie van Lauriston Gardens</h3>

    <p>
      Ik geef toe dat ik behoorlijk opkeek van dit nieuwe bewijs van de
      praktische toepassing van de theorieen van mijn metgezel. Mijn respect
      voor zijn analytische vermogen nam enorm toe. Er lag nog wel een restje
      wantrouwen op de loer; het zou nog kunnen dat de hele scene speciaal was
      voorbereid om mij te imponeren. Wat hij voor redenen zou kunnen hebben om
      mij voor de gek te houden, ging mijn begrip echter te buiten. Toen ik naar
      hem keek, was hij klaar met het lezen van het briefje en zijn ogen hadden
      die lege, matte uitdrukking aangenomen van mentale afwezigheid.<br />
      'Hoe heb je dat in vredesnaam kunnen deduceren?' vroeg ik.<br />
      'Wat kunnen deduceren?' vroeg hij licht geirriteerd.<br />
      'Wel, dat hij een oud-sergeant bij de marine was.'<br />
      'Ik heb geen tijd voor flauwekul, ' antwoordde hij nors; daarna met een
      glimlach, 'sorry voor mijn onvriendelijkheid. Je onderbrak de draad van
      mijn gedachten maar misschien is dat wel beter zo. Jij kon dus niet zien
      dat de man eigenlijk sergeant bij de marine was?'<br />
      'Nee, inderdaad niet. '<br />
      'Het was makkelijker om het te weten dan het is om het uit leggen waarom
      ik het weet. Als ik je zou vragen om uit te leggen dat twee plus twee vier
      is, zou je dat niet meevallen, en toch ben je er behoorlijk zeker van.
      Zelfs vanaf de overkant van de straat kon ik een groot blauw anker zien
      dat op de rug van zijn hand was getatoeeerd. Dat duidde op de zee. Hij had
      echter een militaire houding, en bakkebaarden volgens voorschrift. Dat
      duidt op de marine. De man straalde uit dat hij zichzelf belangrijk vond
      en hij leek het gewend te zijn om bevelen te geven. Je moet gezien hebben
      hoe hij zijn hoofd hield en hoe hij met zijn stok zwaaide. Een degelijke,
      respectabele man van middelbare leeftijd, aan zijn gezicht te zien -uit al
      deze feiten concludeer ik dat hij sergeant is geweest. '<br />
      'Geweldig!' riep ik uit.<br />
      'Heel gewoon, ' antwoordde hij, maar ik meende aan zijn gezicht te zien
      dat hij blij was met mijn duidelijke verrassing en bewondering. 'Zo-even
      zei ik dat er geen misdadigers zijn. Het lijkt erop dat ik het bij het
      verkeerde eind had -&nbsp;kijk hier eens naar!' Hij wierp me het briefje
      toe dat de kruier had bezorgd.<br />
      'Lieve help, ' riep ik, toen ik mijn blik erover liet gaan, 'dit is
      verschrikkelijk!'<br />
      'Het lijkt wel een beetje ongewoon, ' merkte hij kalmpjes op. 'Zou je het
      hardop aan me willen voorlezen?' Dit is de brief die ik aan hem
      voorlas:<br />
      Geachte heer Sherlock Holmes,<br />
      Afgelopen nacht heeft een ernstig incident plaatsgevonden op 3, Lauriston
      Gardens, bij Brixton Road. Onze dienstdoende man zag licht branden om twee
      uur in de ochtend. Aangezien het huis leeg stond, vermoedde hij dat er
      iets aan de hand was. Hij merkte dat de deur open was en in de voorkamer,
      waar geen meubilair in stond, ontdekte hij het lichaam van een goedgeklede
      heer met kaartjes in zijn zak met de naam "Enoch J. Drebber, Cleveland,
      Ohio, U. S. A. " Er was geen sprake van roof, en er is geen aanwijzing
      voor de doodsoorzaak van de man. Er zijn bloedsporen in de kamer maar het
      slachtoffer vertoont geen wonden. We begrijpen niet hoe de man in het lege
      huis kon komen; het hele geval is een raadsel. Als u voor twaalf uur naar
      het huis kunt komen, zult u mij daar aantreffen. Ik laat alles in status
      quo totdat ik bericht van u krijg. Als u niet kunt komen, zal ik u meer
      details verschaffen. Ik zou het bijzander vriendelijk vinden als u mij uw
      opinie wilgeven.<br />
      Hoogachtend, Tobias Gregson<br />
      'Gregson is de intelligentste van de Scotland Yarders, ' merkte mijn
      vriend op, 'hij en Lestrade zijn positieve uitzonderingen binnen een
      waardeloos clubje. Ze zijn allebei zowel snel als energiek, maar
      conventioneel -- schokkend conventioneel. Ze houden elkaar ook nauwlettend
      in de gaten. Ze zijn zo jaloers als een stel fotomodellen. We kunnen in
      deze zaak nog wat plezier beleven als ze beiden op het spoor worden gezet.
      '<br />
      Ik was stomverbaasd over de kalme manier waarop hij doorkeuvelde. 'We
      hebben toch geen moment te verliezen, ' riep ik uit, 'zal ik snel een taxi
      voor je bestellen?'<br />
      'Ik weet nog niet of ik wel ga. Ik ben de allerergste luie lanterfanter
      die ooit schoenen heeft gedragen - tenminste, als ik in zo'n bui ben; soms
      kan ik actief genoeg zijn. '<br />
      'Hoezo, dit is precies zo'n kans waar je voortdurend op hebt zitten
      wachten. '<br />
      'Mijn beste, wat kan mij dat schelen? Stel dat ik de hele zaak oplos. Je
      kunt er zeker van zijn dat Gregson, Lestrade en consorten dan alle eer
      zullen opstrijken. Dat krijg je als je geen officiele functie hebt. '<br />
      'Maar hij smeekt je om hulp. '<br />
      'Ja, hij weet dat ik beter ben dan hij, en tegenover mij geeft hij dat
      toe, maar hij zou eerder zijn tong afbijten dan het toegeven tegenover een
      derde persoon. Nou ja, we kunnen misschien wel een kijkje gaan nemen.
      Wellicht kan ik eens om ze lachen, als dat alles is wat erin zit. Kom
      mee!'<br />
      Hij wurmde zich in zijn jas; aan zijn manier van doen was te zien dat zijn
      apathische houding had plaatsgemaakt voor een energieke bui.<br />
      'Pakje hoed, ' zei hij.<br />
      'Wil je dat ik meega?'<br />
      'Ja, als je toch niets beters te doen hebt. ' Een minuut later zaten we
      samen in een rijtuig en reden we snel naar Brixton Road.<br />
      Het was een bewolkte, mistige ochtend en boven de daken van de huizen hing
      een grauwsluier die een weerspiegeling leek van de modderkleurige straten
      eronder. Mijn metgezel was in een opperbeste stemming en kletste over
      violen uit Cremona en de verschillen tussen een Stradivarius en een Amati.
      Wat mij betreft, ik zweeg, want het sombere weer en de melancholieke
      kwestie waar we ons mee bezighielden, bedrukten me.<br />
      'Je lijkt niet erg na te denken over de zaak waarmee we bezig zijn, ' zei
      ik uiteindelijk, waarbij ik Holmes' muzikale discours onderbrak.<br />
      'Nog geen gegevens, ' antwoordde hij. 'Het is een enorme fout om al te
      gaan theoretiseren voordat je al het bewijs hebt. Dat beinvloedt je
      beoordelingsvermogen. '<br />
      'Je zult je gegevens spoedig hebben, ' antwoordde ik, en wees: 'dit is
      Brixton Road, en dat is het huis, als ik me niet heel erg vergis. '<br />
      'Ja, dat is het. Stop, koetsier, stop!' We waren er nog een meter of
      honderd vanaf, maar hij stond erop dat we uitstapten en onze reis te voet
      voortzetten.<br />
      Nummer 3, Lauriston Gardens zag er dreigend en onprettig uit. Het was een
      huis uit een rijtje van vier dat een eindje van de straat af stond, twee
      ervan waren bewoond en twee stonden leeg. De laatste keken naar buiten met
      drie rijen sombere, melancholieke ramen. Ze waren leeg en troosteloos,
      behalve dat er hier en daar een stuk karton met de tekst 'te huur' als een
      gezwel op de grauwe ruiten was verschenen. Elk huis werd van de straat
      gescheiden door een kleine tuin vol kwijnende, willekeurig neergekwakte
      planten en was bereikbaar via een smal, gelig paadje dat blijkbaar bestond
      uit een mengsel van klei en gravel. Het hele terrein was modderig van de
      regen die tijdens de nacht was gevallen. De tuin was omgeven door een
      stenen muur van een meter hoog&nbsp;met een houten schutting er bovenop.
      Tegen dit hekwerk stond een politieagent geleund die werd omringd door een
      groepje nietsnutten die hun halzen strekten en hun ogen inspanden in de
      ijdele hoop iets op te vangen van wat zich binnen afspeelde.<br />
      Ik verwachtte dat Sherlock Holmes zich onmiddellijk het huis in zou
      haasten en het mysterie zou gaan bestuderen. Niets leek verder van zijn
      bedoelingen af te liggen. Met een air van nonchalance, die in deze
      omstandigheden wat mij betreft grensde aan arrogantie, slenterde hij heen
      en weer over het trottoir en keek afwezig naar de grond, de lucht, de
      tegenover liggende huizen en de houten schutting. Toen zijn onderzoek
      klaar was, liep hij langzaam het pad op, of eigenlijk over het strookje
      gras ernaast, met zijn ogen aan de grond genageld. Twee keer stopte hij,
      en een keer zag ik hem glimlachen en hoorde ik hem een tevreden uitroep
      slaken. Op de natte, kleiige bodem waren veel afdrukken van voetstappen;
      maar doordat de politiemensen er voortdurend overheen hadden gelopen, kon
      ik niet begrijpen hoe mijn metgezel daar iets uit op zou kunnen maken.
      Toch had ik zulke bijzondere bewijzen van de snelheid van zijn
      perceptievermogen dat ik er niet aan twijfelde dat hij kon zien wat voor
      mij verborgen bleef.<br />
      Bij de deur van het huis werden we verwelkomd door een lange, bleke man
      met vlassig haar. Hij had een notitieboekje in zijn hand en haastte zich
      naar voren om mijn metgezel uitbundig de hand te schudden. 'Het is
      bijzonder vriendelijk van u om te komen, ' zei hij, 'ik heb niets
      aangeraakt. '<br />
      'Behalve dat!' antwoordde mijn vriend, en wees op het paadje. 'Als hier
      een kudde buffels langs was gekomen, had de puinhoop niet groter kunnen
      zijn. Ongetwijfeld, Gregson, heb je je eigen conclusies getrokken voordat
      je dat toestond. '<br />
      'Ik had binnen zo veel te doen, ' zei de detective ontwijkend. 'Mijn
      collega Lestrade is hier. Dit had ik aan hem toevertrouwd. '<br />
      Holmes wierp mij een blik toe en trok sardonisch zijn wenkbrauwen op.<br />
      'Met twee mannen als u en Lestrade ter plekke, zal er voor een derde
      partij wel niet zo veel meer zijn te ontdekken, ' zei hij.<br />
      Gregson wreef zich vergenoegd in de handen. 'Ik denk dat we al het
      mogelijke hebben gedaan, ' antwoordde hij, 'het is een echter een vreemde
      zaak, en ik weet dat u belangstelling hebt voor dergelijke dingen. '<br />
      'U bent niet per taxi gekomen?' vroeg Sherlock Holmes.<br />
      'Nee meneer. '<br />
      'Lestrade ook niet?'<br />
      'Nee meneer. '<br />
      'Laten we dan maar eens een kijkje in de kamer gaan nemen. ' Na deze
      inconsequente opmerking stapte hij, gevolgd door Gregson, het huis binnen.
      Gregsons uitdrukking verraadde zijn verbazing.<br />
      Een kort gangetje, stoffig en met kale planken, leidde naar de keuken en
      de bijkeuken. Er waren twee deuren, een links en een rechts. De ene deur
      was duidelijk al tijden niet open geweest. De andere voerde naar de
      eetkamer; dat was de ruimte waarin het mysterieuze voorval zich had
      afgespeeld. Holmes liep naar binnen en ik volgde met dat vreemde gevoel in
      mijn hartstreek dat door de aanwezigheid van de dood wordt veroorzaakt.<br />
      Het was een grote vierkante kamer die er nog groter uitzag door de
      afwezigheid van elk meubilair. De muren waren getooid met gevlamd
      behangpapier, maar dat was op diverse plekken beschimmeld en er hingen
      hier en daar afgescheurde stroken naar beneden, waardoor het gele
      pleisterwerk te&nbsp;zien was. Tegenover de deur bevond zich een
      opzichtige open haard, omgeven door een schoorsteenmantel van wit
      imitatiemarmer. Op een hoek was een stompje van een rode waskaars
      neergezet. Het enige raam was zo smerig dat het licht schemerig en vaag
      was. Het verleende aan alles iets grauws; dat werd nog versterkt door de
      dikke laag stof die de hele kamer bedekte.<br />
      Al deze details zag ik pas later. Eerst werd mijn aandacht getrokken door
      de eenzame, macabere, bewegingloze figuur die uitgestrekt op de
      vloerplanken lag. Zijn lege ogen staarden nietsziend naar het verkleurde
      plafond. Het was een man van ongeveer drie- of vierenveertig jaar, van
      gemiddelde grootte, met brede schouders, krullend kort zwart haar en een
      korte stoppelbaard. Hij was gekleed in een zware -popeline overjas en een
      vest, lichte broek en zijn kleding vertoonde een smetteloze kraag en dito
      manchetten. Een goed onderhouden en geborstelde hoge hoed stond op de
      vloer naast hem. Zijn vuisten waren gebald en zijn armen lagen breeduit,
      terwijl zijn onderste ledematen over elkaar lagen, alsof hij een
      smartelijke doodstrijd had gevoerd. Zijn bewegingloze gezicht was getekend
      door een uitdrukking van angst, en zo leek het mij, van een haat die ik
      niet eerder op een menselijk gelaat had gezien. Deze kwaadaardige en
      vreselijke trekken, gecombineerd met het lage voorhoofd, de stompe neus en
      de geprononceerde kaak, gaven de dode man een dierlijk, aapachtig
      voorkomen, dat nog werd versterkt door zijn kronkelige, onnatuurlijke
      houding. Ik heb de dood gezien in vele gedaanten, maar nog nooit zo
      beangstigend als in die donkere, grimmige woning die uitkeek op een van de
      hoofdstraten in de buitenwijken van Londen.<br />
      Lestrade, mager en fretachtig als altijd, stond in de deuropening en
      groette mijn metgezel en mij.<br />
      'Deze zaak zal wel wat beroering wekken, meneer, ' zei hij.<br />
      'Zoiets heb ik nooit eerder gezien, en ik loop al een tijdje mee. '<br />
      'Er is geen enkele aanwijzing, ' zei Gregson.<br />
      'Helemaal niets, ' stemde Lestrade in.<br />
      Sherlock Holmes liep naar het lichaam toe, knielde neer en onderzocht het
      geconcentreerd. 'Weten jullie zeker dat er geen wond is?' vroeg hij, en
      hij wees naar de talrijke stroompjes en spatten bloed die overal in het
      rond lagen.<br />
      'Heel zeker!' riepen beide detectives.<br />
      'Dan is dit bloed uiteraard afkomstig van een tweede individu - wellicht
      de moordenaar; als er een moord heeft plaatsgevonden. Het doet me denken
      aan de omstandigheden bij de dood van Jansen in Utrecht, in het jaar '34.
      Herinnert u zich die zaak, Gregson?'<br />
      'Nee meneer. '<br />
      'Lees het eens na -- dat zou u echt moeten doen. Er is niets nieuws onder
      de zon. Alles is al eerder gedaan. '<br />
      Terwijl hij sprak, schoten zijn lenige vingers hierheen, daarheen, overal
      naartoe. Ze voelden, drukten, knoopten los en onderzochten terwijl zijn
      ogen diezelfde afwezige uitdrukking hadden aangenomen die ik al eerder heb
      vermeld. Het onderzoek ging zo vlug dat je nooit kon beseffen hoe grondig
      het werd uitgevoerd. Uiteindelijk rook hij aan de lippen van de dode en
      wierp daarna een blik op diens dure leren laarzen.<br />
      'Hij is helemaal niet verplaatst?' vroeg hij.<br />
      'Niet meer dan nodig was voor ons onderzoek. '<br />
      'Jullie kunnen hem nu naar het mortuarium brengen, ' zei hij, 'er valt
      niets meer te ontdekken. '<br />
      Gregson had een stretcher en vier mannen klaar staan. Hij riep ze de kamer
      binnen en de vreemdeling werd opgetild en weggedragen. Toen ze hem omhoog
      trokken, viel er een ring naar beneden en deze rolde over de vloer.
      Lestrade greep hem en staarde er verwonderd naar.<br />
      'Er is een vrouw hier geweest, ' zei hij, 'het is de trouwring van een
      vrouw. '<br />
      Terwijl hij sprak liet hij de ring zien op de palm van zijn hand. We
      gingen allemaal om hem heen staan en staarden naar de ring. Er was geen
      twijfel over dat die cirkel van puur goud ooit de vinger van een bruid had
      getooid. 'Dit maakt de zaken nog ingewikkelder, ' zei Gregson. 'Ze waren
      toch al ingewikkeld genoeg. '<br />
      'Weet je zeker dat het er niet eenvoudiger door wordt?' vroeg Holmes. 'We
      leren er niets over door ernaar te staren. Wat heb je in zijn zakken
      aangetroffen?'<br />
      Dat ligt allemaal hier, ' zei Gregson, en hij wees naar een hoopje spullen
      op de onderste trede van de trap. 'Een gouden horloge, No. 97163, van
      Barraud uit Londen. Een gouden Albert-ketting, zwaar en massief. Gouden
      ring met een embleem van de vrijmetselarij. Gouden dasspeld - een kop van
      een buldog met robijnen als ogen. Een kaartjesetui van Russisch leer, met
      kaartjes van Enoch J. Drebber uit Cleveland, die overeenkomen met de E. J.
      D. op het linnen. Geen portemonnee, maar wel los geld voor een bedrag van
      zeven pond dertien. Een pocketuitgave van de Decamerone van Boccaccio, met
      de naam Joseph Stangerson op het schutblad. Twee brieven - een aan E. J.
      Drebber en een aan Joseph Stangerson.<br />
      'Op welk adres?'<br />
      'American Exchange, Strand - Poste Restante. Ze zijn beide van de Guion
      Stoombootmaatschappij en gaan over het uitvaren van hun schepen vanuit
      Liverpool. Het is duidelijk dat deze onfortuinlijke man op het punt stond
      om terug te keren naar New York. '<br />
      'Heb je al geinformeerd naar die Stangerson?'<br />
      'Dat heb ik direct gedaan, meneer, ' zei Gregson. 'Ik heb een advertentie
      geplaatst in alle kranten, en een van mijn&nbsp;mannen is naar de
      Amerikaanse ambassade geweest, maar hij is nog niet terug. '<br />
      'Heb je bericht naar Cleveland gestuurd?'<br />
      'We hebben vanmorgen getelegrafeerd. '<br />
      'Welke woorden heb je gebruikt?'<br />
      'We hebben gewoon details over de omstandigheden verstrekt en gezegd dat
      we blij zouden zijn met welke informatie dan ook. '<br />
      'Je hebt niet naar specifieke zaken gevraagd waarvan je meende dat ze van
      cruciaal belang kunnen zijn?'<br />
      'Ik heb naar Stangerson gevraagd. '<br />
      'Niets anders? Is er niets waar het in deze zaak om lijkt te draaien? Zou
      je nog een telegram willen sturen?'<br />
      'Ik heb alles gezegd wat ik te zeggen heb, ' zei Gregson, licht
      geergerd.<br />
      Sherlock Holmes grinnikte bij zichzelf en hij leek een opmerking te willen
      maken, toen Lestrade weer op het toneel verscheen. Hij was in de voorkamer
      geweest toen wij dit gesprek voerden in de hal. Lestrade wreef zich
      vergenoegd in de handen.<br />
      'Meneer Gregson, ' zei hij, 'ik heb zojuist een ontdekking gedaan van het
      allergrootste belang. We zouden het over het hoofd hebben gezien als ik
      niet zorgvuldig de muren had onderzocht. '<br />
      De ogen van de kleine man glinsterden terwijl hij sprak, en hij verkeerde
      duidelijk in een staat van ingehouden jubel omdat hij een punt had
      gescoord tegen zijn collega.<br />
      'Kom hierheen, ' zei hij, en hij haastte zich weer de kamer in. De
      atmosfeer leek helderder na het verwijderen van die lijkbleke bewoner. 'Ga
      nu eens hier staan!'<br />
      Hij streek een lucifer aan langs zijn laars en hield de vlam bij de
      muur.<br />
      'Kijk daar eens naar!' zei hij triomfantelijk.<br />
      Ik had al opgemerkt dat het behang hier en daar was gescheurd. In deze
      hoek van de kamer was een groot stuk naar beneden gekomen en het liet een
      vierkant zien van het gele pleisterwerk. In deze kale plek was in
      bloedrode letters een enkel woord gekrast.<br />
      RACHE<br />
      'Wat zegt u me daarvan?' riep de detective, als een spreek-stalmeester in
      het circus. 'Dit hebben we niet eerder gezien omdat het de donkerste hoek
      van de kamer is, en niemand dacht eraan om hier te kijken. De moordenaar
      heeft het zelf geschreven, met zijn of haar bloed. Kijk eens naar die
      streep, waar het naar beneden is gelopen! Hieraan zie je duidelijk dat het
      geen zelfmoord is. Waarom is in deze hoek geschreven? Dat zal ik u
      vertellen. Let eens op die kaars op de schoorsteenmantel. Die brandde op
      dat moment, en dan zou deze hoek juist de lichtste zijn geweest, in plaats
      van de donkerste. '<br />
      'En wat betekent het, nu je het hebt gevonden?' vroeg Gregson
      geringschattend.<br />
      'Wat het betekent? Het wil zeggen dat de schrijver van plan was om de naam
      Rachel te schrijven maar werd gestoord voordat hij of zij klaar was. Ik
      zeg je dat we, als deze zaak is uitgezocht, zullen zien dat een of andere
      Rachel hier iets mee te maken heeft. U mag er best om lachen, meneer
      Sherlock Holmes. U kunt dan wel heel slim en verstandig zijn maar
      uiteindelijk is een oude speurhond toch de beste. '<br />
      'Neemt u me vooral niet kwalijk, ' zei Holmes, die de man had geergerd
      door in lachen uit te barsten. 'Deze ontdekking mag u inderdaad op uw
      conto schrijven; u bent de eerste die het heeft gezien. Zoals u zegt,
      lijkt het erop dat het is geschreven door de andere deelnemer in het
      mysterie van de&nbsp;afgelopen nacht. Ik heb nog geen tijd gehad om de
      kamer te onderzoeken, maar met uw permissie zal ik dat nu doen. '<br />
      Terwijl hij sprak, haalde hij snel een meetlint en een groot rond
      vergrootglas uit zijn zak. Met deze twee hulpmiddelen liep hij geluidloos
      door de kamer. Soms stond hij stil, af en toe knielde hij, en een keer
      ging hij languit voorover liggen. Hij ging zo op in zijn bezigheden dat
      het leek alsof hij onze aanwezigheid vergeten was. Voortdurend praatte hij
      tegen zichzelf, er stroomde een hele serie uitroepen, zuchten, fluitjes en
      kreten van aanmoediging uit zijn mond. Hij deed me denken aan een goed
      getrainde jachthond die het kreupelhout in en uit springt en jankt van
      enthousiasme als hij het geurspoor weer oppikt. Hij ging een minuut of
      twintig door met zijn onderzoek, en mat met grote nauwkeurigheid de
      afstand tussen tekens die ik niet eens zag. Nu en dan hield hij zijn
      meetlint tegen de muren op een even onbegrijpelijke manier. Op een plek
      raapte hij een klein hoopje grijs stof van de vloer, en stopte dat in een
      envelop. Tenslotte bekeek hij het woord op de muur door zijn vergrootglas,
      waarbij hij elke letter zeer nauwkeurig bekeek. Hierna leek hij tevreden
      te zijn want hij stopte het vergrootglas en meetlint weer in zijn zak.<br />
      'Ze zeggen dat genialiteit bestaat uit de oneindige bereidheid moeite te
      willen doen, ' zei hij met een glimlach. 'Het is een slechte definitie
      maar hij gaat wel op voor detectivewerk. '<br />
      Gregson en Lestrade hadden de verrichtingen van hun amateur-vakgenoot
      gadegeslagen met een mengeling van nieuwsgierigheid en minachting. Ze
      onderkenden duidelijk niet dat zelfs de kleinste acties van Sherlock
      Holmes een praktisch doel dienden; iets wat ik me inmiddels wel
      realiseerde.<br />
      'Wat denkt u ervan, meneer?' vroegen ze allebei.<br />
      'Als ik zou voorstellen om u te helpen, zou ik u van de eer kunnen
      beroven, ' zei mijn vriend met een wereld van sarcasme in zijn stem. 'U
      bent zo goed bezig dat het zonde zou zijn als iemand zich erin mengde. '
      Als u me op de hoogte houdt van uw onderzoek, ' ging hij verder, 'wil ik u
      graag alle mogelijke hulp geven. Intussen zou ik graag met de agent
      spreken die het lichaam heeft aangetroffen. Kunt u me zijn naam en adres
      geven?'<br />
      Lestrade wierp een blik in zijn notitieboekje. 'John Rance, ' zei hij.
      'Hij heeft nu geen dienst. U kunt hem vinden op 46, Audley Court,
      Kennington Park Gate. '<br />
      Holmes schreef het adres op.<br />
      'Kom mee dokter, ' zei hij, 'we zullen hem eens gaan bezoeken. Ik zal u
      iets vertellen wat u verder kan helpen bij de zaak, ' zei hij daarna,
      terwijl hij zich tot de twee detectives richtte. 'Er is een moord
      gepleegd, en de moordenaar was een man. Hij was langer dan een meter
      tachtig, in de bloei van zijn leven, had relatief kleine voeten, droeg
      ruige laarzen met vierkante neuzen en hij rookte een Trichinopolysigaar.
      Hij kwam met zijn slachtoffer hierheen in een huurrijtuig met vier wielen
      dat werd getrokken door een paard met drie oude hoefijzers en een nieuwe
      onder zijn linkervoorbeen. De moordenaar had waarschijnlijk een blozend
      gelaat, en de nagels van zijn rechterhand waren opmerkelijk lang. Dit zijn
      slechts een paar aanwijzingen, maar misschien hebt u er iets aan. '<br />
      Lestrade en Gregson keken elkaar aan met een ongelovige glimlach.<br />
      'Als deze man vermoord is, hoe is dat dan gedaan, ' vroeg de eerste.<br />
      'Vergif, ' zei Sherlock Holmes kortaf, en hij liep met grote passen weg.
      'Nog een ding, Lestrade, ' zei hij, en hij draaide zich om bij de deur.
      'Rache is Duits voor wraak, dus verlies maar geen tijd met zoeken naar
      juffrouw Rachel. '<br />
      Na deze trap na liep hij weg, en liet de twee rivalen met open mond
      achter.
    </p>
  </body>
</html>
