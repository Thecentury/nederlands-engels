<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">

<html xmlns="http://www.w3.org/1999/xhtml">
  <head>
    <link rel="stylesheet" href="../Styles/style001.css" type="text/css" />

    <title></title>
  </head>

  <body>
    <h3 id="heading_id_2">Hoofdstuk 2 De wetenschap der deductie</h3>

    <p>
      We ontmoetten elkaar de volgende dag zoals was afgesproken en we bekeken
      de kamers op nummer 221B, Bakerstreet, waarover hij bij onze ontmoeting
      had gesproken. Het appartement bestond uit twee comfortabele slaapkamers
      en een grote, luchtige en vrolijk gemeubileerde woonkamer die werd
      verlicht door twee brede ramen. Het appartement was zo aantrekkelijk, en
      de voorwaarden waren zo redelijk als we de kosten deelden, dat de
      overeenkomst ter plekke werd gesloten en we er meteen in trokken.
      Diezelfde avond bracht ik mijn spullen over vanuit het hotel en de
      volgende ochtend volgde Sherlock Holmes met diverse kisten en koffers. We
      waren een dag of twee bezig met uitpakken en het zo goed mogelijk
      installeren van onze bezittingen. Toen dat klaar was, begonnen we ons
      geleidelijk thuis te voelen in onze nieuwe omgeving.<br />
      Holmes was beslist geen moeilijke man om mee samen te wonen. Hij had
      rustige manieren en regelmatige gewoonten. Hij was zelden op na tien uur
      's avonds en hij had altijd al ontbeten als ik 's morgens opstond. Soms
      bracht hij de dag door in het chemisch laboratorium, soms in de snijzalen.
      Af en toe maakte hij lange wandelingen die hem naar de lagere regionen van
      de stad leken te voeren. Als hij in een<br />
      werkstemming was, had hij een onuitputtelijke energie; maar nu en dan werd
      hij door de reactie getroffen en kon hij dagenlang op de sofa in de
      woonkamer liggen, terwijl hij van de ochtend tot de avond amper een woord
      uitbracht en geen vin verroerde. Hij had dan zo'n dromerige, lege
      uitdrukking in zijn ogen dat ik hem had kunnen verdenken van het gebruik
      van verdovende middelen als zijn sobere en nette leefstijl daarmee niet in
      tegenspraak was geweest.<br />
      Toen de weken voorbij gingen, werd mijn nieuwsgierigheid groter over hem
      en over wat hem dreef. Hij had een uiterlijk dat de aandacht trok van
      zelfs de meest willekeurige voorbijganger. Hij was langer dan een meter
      tachtig, en zo uitzonderlijk mager dat hij nog langer leek. Zijn ogen
      waren scherp en doordringend, behalve tijdens die periodes van apathie die
      ik al noemde. Zijn smalle haviksneus verleende zijn voorkomen een aura van
      alertheid en besluitvaardigheid. Ook zijn kin had de vorm en
      geprononceerdheid van een vastbesloten man. Zijn handen waren steevast
      besmeurd met inkt en chemicalien; toch had hij extreem gevoelige vingers,
      iets wat ik vaak kon zien als hij zijn fragiele instrumenten hanteerde.<br />
      De lezer vindt mij misschien een hopeloze bemoeial als ik beken hoezeer
      mijn nieuwsgierigheid werd gewekt door deze man en hoe vaak ik probeerde
      de gereserveerdheid te doorbreken die hij toonde. Voordat u mij
      veroordeelt, moet u echter bedenken hoe doelloos mijn leven was, en hoe
      weinig ik had om me mee bezig te houden. Mijn gezondheid stond me niet toe
      om uit te gaan, behalve wanneer het weer uitzonderlijk goed was, en ik had
      geen vrienden die langs konden komen om de monotonie van het dagelijkse
      leven te doorbreken. In deze omstandigheden verwelkomde ik de
      geheimzinnigheid die rond mijn metgezel hing, en ik besteedde veel van
      mijn tijd aan pogingen die te doorgronden.<br />
      Hij studeerde geen medicijnen. In antwoord op mijn vraag daarover had hij
      zelf Stamfords mening daarover bevestigd. Het leek er ook niet op dat hij
      met zijn studies een koers volgde die naar een graad in de wetenschap zou
      leiden of naar een toegang tot de wetenschappelijke wereld. Toch was zijn
      geestdrift voor bepaalde vakken opmerkelijk, en binnen nogal excentrieke
      grenzen was zijn kennis zo buitengewoon groot en gedetailleerd dat zijn
      observaties mij ronduit verstomd deden staan. Er was toch niemand die zo
      hard werkte en zo veel informatie tot zich nam als hij niet een duidelijk
      doel voor ogen had? Mensen die onsystematisch studeren, beschikken zelden
      over praktische exacte kennis. Geen mens belast zijn geest met
      kleinigheden als hij daar niet een heel goede reden voor heeft.<br />
      Zijn onwetendheid was even opmerkelijk als zijn kennis. Van hedendaagse
      literatuur, filosofie en politiek bleek hij zo goed als niets te weten.
      Toen ik Thomas Carlyle citeerde, vroeg hij op de meest naieve manier wie
      dat was en wat hij had gedaan. Mijn verbazing bereikte echter een
      hoogtepunt toen ik toevallig ontdekte dat hij niet op de hoogte was van de
      theorie van Copernicus en de samenstelling van het zonnestelsel. Dat een
      beschaafd mens in de negentiende eeuw niet wist dat de aarde om de zon
      draaide, vond ik zo ongelooflijk dat ik het me amper kon voorstellen.<br />
      'Je lijkt wel verbaasd, ' zei hij, glimlachend om mijn
      gezichtsuitdrukking. 'Nu ik het weet, zal ik mijn best doen om het weer zo
      snel mogelijk te vergeten. '<br />
      'Om het te vergeten?'<br />
      'Kijk, ' legde hij uit, 'ik beschouw het menselijk brein als een lege
      zolderkamer die je kunt meubileren op de manier die je wilt. Een sufferd
      zet hem vol met alle rommel die hij tegenkomt, zodat de kennis die nuttig
      voor hem is, aan de kant wordt geschoven, of op zijn best tussen allerlei
      andere&nbsp;spullen komt te staan zodat hij het moeilijk kan terugvinden.
      De vakkundige handwerksman is juist zeer zorgvuldig als het gaat om de
      dingen die hij naar zijn kamer sleept. Hij wil er niets anders dan de
      gereedschappen die hem helpen bij zijn werk, maar daar heeft hij dan ook
      een groot assortiment van, en allemaal netjes op orde. Het is een
      vergissing om te denken dat die kamer elastische muren heeft en naar
      believen kan uitdijen. Ga er maar vanuit dat er een moment komt waarop je
      voor elk toegevoegd kennisfeit, iets vergeet wat je daarvoor wel wist. Het
      is dus uiterst belangrijk dat nuttige feiten niet worden weggewerkt door
      zinloze kennis.<br />
      'Maar het zonnestelsel!' protesteerde ik.<br />
      'Wat heeft dat voor mij voor nut?' onderbrak hij me ongeduldig. 'Jij zegt
      dat we rondom de zon draaien. Als we om de maan draaiden, zou dat voor mij
      of voor mijn werk geen cent verschil maken. '<br />
      Ik stond op het punt om hem te vragen wat dat dan voor werk was, maar iets
      in zijn manier van doen zei me dat die vraag niet welkom was. Ik dacht
      echter wel na over ons korte gesprek en probeerde er conclusies aan te
      verbinden. Hij zei dat hij geen kennis wilde vergaren die zijn doel niet
      diende. Alle kennis die hij bezat was dus nuttig voor hem. Ik zette alle
      verschillende punten op een rijtje waarvan hij me had laten zien dat hij
      er buitengewoon goed over was geinformeerd. Ik nam zelfs een potlood ter
      hand en schreef ze op. Toen ik klaar was moest ik wel glimlachen over het
      document. Het zag er zo uit:<br />
      Sherlock Holmes - zijn grenzen Kennis van literatuur -- nihil filosofie --
      nihil astronomie -- nihil politiek -- zwak&nbsp;botanie -- variabel Goed
      bekend met belladonna, opium en vergiften in het algemeen.<br />
      Weet niets van praktisch tuinieren. Kennis van geologie -- praktisch, maar
      beperkt. Kan in een oogopslag grondsoorten onderscheiden. Na wandelingen
      liet hij me vlekken op zijn broek zien en kon hij me aan de hand van kleur
      en consistentie vertellen uit welke delen van Londen ze afkomstig waren.
      Kennis van chemie -- diepgaand&nbsp;" anatomie - nauwkeurig maar
      onsystematisch " sensatieliteratuur -- enorm Hij lijkt elk detail te weten
      over elke afschuwelijke gebeurtenis die deze eeuw heeft plaatsgevonden.
      Hij speelt goed viool.<br />
      Hij is een uitstekende stokvechter, bokser en schermer.<br />
      Hij beschikt over een goede praktische kennis van de Engelse&nbsp;wet.<br />
      Toen ik zover was gekomen met mijn lijst, gooide ik deze wanhopig in het
      vuur. 'Als ik alleen maar kan uitvinden waar deze man op aanstuurt door al
      deze vaardigheden op een rij te zetten en een bezigheid te bedenken waarin
      deze samenkomen, kan ik het net zo goed meteen opgeven, ' zei ik tegen
      mezelf.<br />
      Ik zie dat ik hierboven ook zijn vaardigheden op de viool heb vermeld.
      Deze waren zeer opmerkelijk, maar net zo excentriek als al zijn andere
      bezigheden. Ik wist dat hij stukken kon spelen, en moeilijke stukken ook.
      Hij had op mijn verzoek enkele lieder gespeeld van Mendelssohn en andere
      populaire stukken. Als hij voor zichzelf speelde, koos hij zelden voor een
      muziekstuk of een herkenbare melodie. Hij leunde dan achterover in zijn
      armstoel, sloot zijn ogen en&nbsp;kraste lukraak op de viool die over zijn
      knieen lag. Soms waren het sonore en melancholieke klanken. Af en toe
      waren ze fantastisch en vrolijk. Ze vormden duidelijk een uiting van de
      gedachten die hem bezighielden. Of de muziek hem hielp bij die gedachten,
      of dat het spel gewoon een gevolg was van een opwelling of van zijn
      fantasie, dat kon ik er niet uit opmaken. Ik had bezwaar kunnen maken
      tegen deze irritante solo's als hij niet meestal eindigde met het na
      elkaar spelen van een hele reeks van mijn favoriete melodieen als
      compensatie voor de aanslag op mijn geduld.<br />
      Tijdens de eerste paar weken kregen we geen bezoek, en ik begon al te
      denken dat mijn metgezel, net als ik, geen vrienden had. Inmiddels heb ik
      echter gemerkt dat hij veel kennissen heeft, en wel uit de meest
      verschillende sociale klassen. Er was een vaalbleek mannetje met een
      rattengezicht en donkere ogen dat aan mij werd voorgesteld als meneer
      Lestrade. Hij kwam in een week drie of vier keer langs. Op een ochtend
      kwam er een jong meisje langs. Ze was modieus gekleed en ze bleef een
      halfuur of langer. Diezelfde middag kwam een morsige man met grijs haar
      die eruitzag als een joodse venter. De man leek me zeer ontdaan en hij
      werd op korte afstand gevolgd door een sjofele oudere vrouw. Bij een
      andere gelegenheid had een oude witharige man een onderhoud met mijn
      metgezel; en daarna een stationskruier in zijn katoenfluwelen uniform. Als
      zo'n non-descripte figuur zijn opwachting maakte, verzocht Sherlock Holmes
      of hij de woonkamer mocht gebruiken; ik trok me dan terug in mijn
      slaapkamer. Hij verontschuldigde zich altijd voor het veroorzaakte
      ongemak. 'Ik heb de kamer nodig voor zaken, ' zei hij, 'en deze mensen
      zijn mijn clienten. ' Weer had ik de mogelijkheid om hem een regelrechte
      vraag te stellen, en weer werd ik er door mijn fijngevoeligheid van
      weerhouden om een andere man te dwingen me in vertrouwen te nemen.
      Op&nbsp;dat moment dacht ik dat hij een goede reden had om te zwijgen maar
      dat idee weerlegde hij door uit zichzelf het onderwerp aan te roeren.<br />
      Het was op 4 maart - ik heb goede redenen om me dat te herinneren -- dat
      ik iets eerder opstond dan gebruikelijk en zag dat Sherlock Holmes nog
      niet klaar was met zijn ontbijt. De hospita was al zo vertrouwd met mijn
      gewoonten dat mijn plaats nog niet gedekt was en mijn koffie nog niet
      klaar. Met onredelijke humeurigheid belde ik en gaf kortaf aan dat ik
      klaar was. Daarna nam ik een tijdschrift op van de tafel en deed alsof ik
      daarmee de tijd doodde, terwijl mijn metgezel zwijgend op zijn toast
      kauwde. De kop van een van de artikelen was met potlood onderstreept, en
      als vanzelf liet ik mijn ogen eroverheen dwalen.<br />
      De nogal ambitieuze titel luidde "Het boek des levens", en het probeerde
      te laten zien hoeveel een oplettend mens kan leren door alles wat hij
      tegenkomt nauwkeurig en systematisch te onderzoeken. Het trof mij als een
      opmerkelijk mengsel van slimheid en absurdisme. De redenatie was grondig,
      maar de conclusies kwamen op me over als nogal overdreven en vergezocht.
      De schrijver beweerde dat hij de diepste gedachten van iemand kon afleiden
      uit een spiertrekking of een oogopslag. Volgens hem kon iemand die was
      getraind om te observeren en te deduceren, niet worden misleid. Zijn
      conclusies waren even onfeilbaar als de stellingen van Euclides. Voor
      niet-ingewijden zouden zijn resultaten zo opzienbarend zijn dat ze hem als
      een tovenaar zouden beschouwen wanneer ze geen kennis hadden genomen van
      de processen die eraan vooraf gingen.<br />
      'Uit een druppel water, ' beweerde de schrijver, 'kan iemand die logisch
      nadenkt de mogelijkheid van een Niagara of een Atlantische oceaan
      afleiden, zonder dat hij daarvan eerder heeft gehoord. Het hele leven
      bestaat uit een grote&nbsp;ketting waarvan de kenmerken bekend zijn als
      ons een enkele schakel wordt getoond. Net als alle andere kunsten, kan de
      wetenschap van deductie en analyse slechts worden beheerst na lange en
      geduldige studie, en het leven is niet lang genoeg om er de hoogst
      mogelijke perfectie in te bereiken. Voordat hij begint aan de morele en
      mentale aspecten van de moeilijkste zaken, kan een onderzoeker beter
      beginnen met het beheersen van meer elementaire problemen. Laat hem, bij
      de ontmoeting met een medesterveling, leren om in een oogopslag de
      geschiedenis van de man en zijn beroep te onderscheiden. Zo'n oefening
      lijkt misschien kinderlijk, maar het scherpt het observatievermogen en het
      leert iemand waar hij op moet letten. Zijn vingernagels, de mouwen van
      zijn jas, zijn laarzen, de knieen in zijn broek, de eeltplekken op zijn
      wijsvinger en duim, zijn uitdrukking, zijn manchetten - al deze zaken
      onthullen duidelijk het beroep dat de man uitoefent. Als al deze zaken bij
      elkaar worden opgeteld, lijkt het zeer onwaarschijnlijk dat een competente
      onderzoeker er niets uit zou opmaken. '<br />
      'Wat een onuitsprekelijk gebazel!' riep ik, en ik smeet het tijdschrift op
      de tafel, 'ik heb van mijn leven niet eerder zulke onzin gelezen. '<br />
      'Wat is dat?' vroeg Sherlock Holmes.<br />
      'Dit artikel, ' zei ik, en ik wees ernaar met mijn eierlepeltje terwijl ik
      aan mijn ontbijt begon. 'Ik zie aan de potloodmarkeringen dat je het hebt
      gelezen. Ik geef toe dat het handig geschreven is. Het ergert me echter
      wel. Het is duidelijk de theorie van een of andere studeerkamergeleerde
      die in de beslotenheid van zijn werkkamer al die mooie paradoxjes
      ontwikkelt. Praktisch is het niet. Ik zou hem weieens in een
      derdeklascoupe in de ondergrondse willen zien zitten en hem de bezigheden
      van al zijn medereizigers horen vertellen. Ik wed duizend tegen een dat
      het hem niet lukt.<br />
      'Je zou je geld kwijt zijn, ' merkte Holmes kalmpjes op, 'wat het artikel
      betreft, ik heb het zelf geschreven. '<br />
      zeker; ik heb iets met observeren en deduceren. De theorieen die ik daar
      heb geuit, en die op jou overkomen als hersenschimmen, zijn echt heel
      praktisch -- zo praktisch dat ik er afhankelijk van ben voor mijn
      dagelijks brood. '<br />
      'Hoe dan?' vroeg ik onwillekeurig.<br />
      'Wel, ik heb mijn eigen beroep. Ik neem aan dat ik de enige ter wereld
      ben. Ik ben adviserend detective, als je begrijpt wat dat is. Hier in
      Londen hebben we allerlei prive-detectives en detectives van de overheid.
      Als deze mensen hulp nodig hebben, komen naar mij, en ik zet ze weer op
      het juiste spoor. Ze overleggen al het bewijs, en meestal kan ik dan
      helpen met behulp van mijn kennis van de misdaadgeschiedenis. Misdaden
      kennen grote overeenkomsten, en als je de details kent van duizenden
      wandaden, zou het vreemd zijn wanneer je de duizend-en-eerste niet kunt
      ontrafelen. Lestrade is een bekende detective. Hij tastte onlangs in het
      duister bij een vervalsingzaak; dat was wat hem hier bracht. '<br />
      'En die andere mensen?'<br />
      'Ze worden meestal gestuurd door prive-detectivebureaus. Het zijn allemaal
      mensen die een oplossing zoeken voor bepaalde problemen. Ik luister naar
      hun verhaal, zij luisteren naar mijn opmerkingen, en dan strijk ik mijn
      honorarium op. '<br />
      'Wil je werkelijk zeggen, ' vroeg ik, 'dat je zonder je kamer te verlaten,
      in staat bent om knopen te ontwarren waar anderen niet toe in staat zijn;
      ook al hebben ze alle details zelf gezien?'<br />
      'Zeker. Ik heb er een soort intuitie voor. Nu en dan duikt er een zaak op
      die wat ingewikkelder is. Dan moet ik op pad om de dingen met mijn eigen
      ogen te bekijken. Je moet weten dat ik over een hoop specifieke kennis
      beschik die ik op&nbsp;het probleem toepas, en die de zaken geweldig
      vergemakkelijkt. Die regels van deductie, die ik uit de doeken doe in dat
      artikel waar je de spot mee drijft, zijn onmisbaar voor mijn werk.
      Observeren is mijn tweede natuur. Je leek verrast toen ik je tijdens onze
      eerste ontmoeting vertelde dat je uit Afghanistan kwam. '<br />
      'Dat had je ongetwijfeld gehoord. '<br />
      'Helemaal niet. Ik wist dat je uit Afghanistan kwam. Door jarenlange
      gewoonte reisden mijn gedachten zo snel dat ik de conclusie bereikte
      zonder me bewust te zijn geweest van de tussenliggende stappen. Toch waren
      die stappen er. De gedachten reisden langs de volgende stations: hier is
      een heer van de medische stand maar met de uitstraling van een militair.
      Duidelijk een legerarts dus. Zijn gezicht is donker dus hij komt net uit
      de tropen want aan zijn bleke polsen is te zien dat het niet zijn
      natuurlijke huidskleur is. Hij heeft ziekte en ontberingen achter de rug;
      dat is duidelijk te zien aan zijn ingevallen gezicht. Hij is gewond aan
      zijn linkerarm want die heeft een stijve, onnatuurlijke houding. Waar in
      de tropen zou een Engelse legerarts gewond kunnen raken en ontberingen
      kunnen lijden? Duidelijk in Afghanistan. De gedachtestroom nam niet meer
      dan een seconde in beslag. Daarna merkte ik op dat je uit Afghanistan
      kwam, en je was verbaasd. '<br />
      'Zoals je het uitlegt, is het simpel genoeg, ' zei ik glimlachend. 'Je
      doet me denken aan Dupin, van Edgar Allan Poe. Ik had er geen idee van dat
      zulke figuren ook buiten die verhalen bestonden. '<br />
      Sherlock Holmes stond op een stak zijn pijp aan. 'Je denkt ongetwijfeld
      dat je me een compliment maakt door me met Dupin te vergelijken, ' merkte
      hij op. 'Naar mijn mening was Dupin echter een inferieur mannetje. Die
      truc van hem om na een kwartier zwijgen de gedachten van
      zijn&nbsp;vrienden te onderbreken met een apropos-opmerking is
      oppervlakkig en opzichtig. Hij had ongetwijfeld talent tot deduceren maar
      hij was beslist niet zo'n fenomeen als Poe leek te denken. '<br />
      'Heb je het werk van Gaboriau gelezen?' vroeg ik. 'Komt Lecoq in de buurt
      van jouw idee van een detective?'<br />
      Sherlock Holmes snoof spottend. 'Lecoq was een waardeloze prutser, ' zei
      hij met boosheid in zijn stem, 'er was maar een ding dat in zijn voordeel
      sprak, en dat was zijn energie. Van dat boek werd ik echt ziek. Het ging
      erom een onbekende gevangene te identificeren. Ik had het in vierentwintig
      uur kunnen opknappen. Het kostte Leqoc wel zes maanden. Het zou een
      handboek kunnen zijn voor detectives om te leren wat ze moeten mijden.
      '<br />
      Ik voelde me nogal beledigd door de neerbuigende manier waarop hij praatte
      over twee figuren die door mij werden bewonderd. Ik liep naar het raam en
      keek uit over de drukke straat. Deze man kan wel heel intelligent zijn,
      dacht ik bij mezelf, maar hij is ook heel verwaand.<br />
      'Tegenwoordig zijn er geen misdaden en geen misdadigers meer, ' zei hij
      verongelijkt. 'Wat is het nut van hersenen in ons beroep? Ik weet heel
      goed dat ik het in me heb om beroemd te worden. Er is niemand, en er is
      nooit iemand geweest, die net zoveel tijd en talent heeft besteed aan de
      studie van het misdaadonderzoek als ik heb gedaan. En wat is het
      resultaat? Er is geen misdaad om te onderzoeken; hoogstens een of andere
      klungelige schurkenstreek die zelfs iemand van Scotland Yard kan doorzien.
      '<br />
      Ik was nog steeds gepikeerd door zijn aanmatigende manier van praten. Het
      leek me beter om van onderwerp te veranderen.<br />
      'Ik vraag me af wat die man zoekt, ' zei ik, en ik wees naar een forse,
      eenvoudig geklede man die langzaam aan de overkant van de straat voorbij
      liep en zenuwachtig naar de huisnummers keek. Hij had een grote blauwe
      envelop in zijn hand en was duidelijk een boodschapper.<br />
      'Je bedoelt die oud-sergeant van de marine?' zei Sherlock Holmes.<br />
      Opschepperij, dacht ik bij mezelf. Hij weet dat ik dat niet kan
      verifieren.<br />
      Die gedachte was amper in me opgekomen toen de man het nummer op onze deur
      zag en snel de straat over holde. We hoorden een luide klop, een diepe
      stem beneden, en zware stappen die de trap opkwamen.<br />
      'Voor de heer Sherlock Holmes, ' zei hij terwijl hij de kamer binnenstapte
      en mijn vriend de brief overhandigde.<br />
      Hier was een kans om hem die opschepperij af te leren. Hier had hij niet
      aan gedacht toen hij zijn gokje waagde. 'Mag ik vragen, beste man, ' zei
      ik zo minzaam mogelijk, 'wat uw beroep is?'<br />
      'Kruier, meneer, ' zei hij nors. 'Mijn uniform is in reparatie. '<br />
      'En daarvoor?' vroeg ik met een gemeen lachje naar mijn metgezel.<br />
      'Sergeant, meneer, lichte infanterie van de Koninklijke Marine meneer.
      Geen antwoord? In orde meneer. '<br />
      Hij sloeg zijn hakken tegen elkaar, salueerde, en was weg.
    </p>
  </body>
</html>
